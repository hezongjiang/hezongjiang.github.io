---
title: 一些喜欢的诗文
catalog: true
date: 2013-07-28 12:11:39
subtitle:
header-img: pone.jpeg
tags:
- 生活随笔
---
**第一 诗经·国风·秦风·蒹葭**

　　蒹葭苍苍，白露为霜。所谓伊人，在水一方，溯洄从之，道阻且长。溯游从之，宛在水中央。

　　蒹葭萋萋，白露未晞。所谓伊人，在水之湄。溯洄从之，道阻且跻。溯游从之，宛在水中坻。

　　蒹葭采采，白露未已。所谓伊人，在水之涘。溯洄从之，道阻且右。溯游从之，宛在水中沚。


 

　　**第二 诗经·国风·召南·关雎**

　　关关雎鸠，在河之洲。窈窕淑女，君子好求。

　　参差荇菜，左右流之；窈窕淑女，寤寐求之。

　　求之不得，寤寐思服；悠哉悠哉，辗转反侧。

　　参差荇菜，左右采之；窈窕淑女，琴瑟友之。

　　参差荇菜，左右冒之；窈窕淑女，钟鼓乐之。

 
　　

　　**第三 诗经·邶风·击鼓**

　　击鼓其镗，踊跃用兵。土国城漕，我独南行。

　　从孙子仲，平陈与宋。不我以归，忧心有忡。

　　爰居爰处？爰丧其马？于以求之？于林之下。

　　死生契阔，与子成说。执子之手，与子偕老。

　　于嗟阔兮，不我活兮。于嗟洵兮，不我信兮。

 
　　

　　**第四 摸鱼儿 元好问**

　　问世间、情是何物，直教生死相许。天南地北双飞客，老翅几回寒暑。欢乐趣，离别苦。就中更有痴儿女，君应有语，渺万里层云，千山暮雪，只影为谁去。

　　横汾路，寂寞当年萧鼓。荒烟依旧平楚，招魂楚些何嗟及。山鬼自啼风雨，天也妒。未信与、莺儿燕子俱黄土。千秋万古。为留待骚人，狂歌痛饮，来访雁邱处。



　　
　　**第五 汉乐府民歌 上邪**

　　上邪，我欲与君相知，长命无绝衰。山无陵，江水为竭，冬雷震震，夏雨雪，天地合，乃敢与君绝！
　　


　　

　　**第六 遣悲怀三首 离思 元缜**

　　曾经沧海难为水，除却巫山不是云。 

　　取次花丛懒回顾，半缘修道半缘君。


 

　　**第七 江城子 乙卯正月二十日夜记梦 苏轼**

　　十年生死两茫茫。不思量，自难忘。千里孤坟，无处话凄凉。纵使相逢应不识，尘满面，鬓如霜。

　　夜来幽梦忽还乡。小轩窗，正梳妆。相顾无言，惟有泪千行。料得年年肠断处，明月夜，短松冈。

 
　

　　**第八 鹊桥仙 秦观**

　　纤云弄巧，飞星传恨，银汉迢迢暗度。金风玉露一相逢，便胜却、人间无数。

　　柔情似水，佳期如梦，忍顾鹊桥归路，两情若是久长时，又岂在、朝朝暮暮

 
 

　　**第九 柳永 凤栖梧**

　　伫倚危楼风细细，望极春愁，黯黯生天际。草色烟光残照里，无言谁会凭阑意？

　　拟把疏狂图一醉，对酒当歌，强乐还无味。衣带渐宽终不悔，为伊消得人憔悴。

　　

 
　　**第十 唐 铜官窑瓷器题诗**

　　君生我未生，我生君已老 君恨我生迟，我恨君生早。

　　君生我未生，我生君已老 恨不生同时，日日与君好。

　　我生君未生，君生我已老 我离君天涯，君隔我海角。

　　我生君未生，君生我已老 化蝶去寻花，夜夜栖芳草。